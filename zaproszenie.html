<!DOCTYPE html>
<html lang="pl">
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <meta name="author" content="Marcus Firmus">
  <title>Wyściółka szuflady biurka programisty</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" href="static/css/styles.css">
  <link href="https://fonts.googleapis.com/css2?family=Fira+Code&display=swap" rel="stylesheet">
</head>
<body>
  <header id="title-block-header">
    <h1 class="title">Wyściółka szuflady biurka programisty</h1>
            <p class="return-link"><a href="index.html"><b>◅</b> &nbsp; powrót do strony głównej</a></p>
      </header>
<main role="main">
  <article>
    <h2 id="zaproszenie-i-wprowadzenie">Zaproszenie i wprowadzenie</h2>
    <p>Wiele prywatnych projektów nie ogląda nigdy światła dziennego, ponieważ autor w pewnym momencie chowa je do szuflady. Zwykle potem nie ma okazji, żeby je komukolwiek pokazywać. Niektóre rozrastają się tak bardzo, że nigdy nie będą skończone. U mnie jest podobnie, a mam w szufladach ciekawe rzeczy.</p>
    <p>Mimo, że to projekty nie skończone, a niektóre nawet porządnie nie zaczęte, warte są upublicznienia. Impulsem do otwarcia szuflady stało się odkrycie AI. Praktyczne wypróbowanie Robotów. Chodzi o Modele Językowe, publiczne interfejsy AI (<em>ChatGPT</em>, <em>Claude</em>, <em>Copilot</em>, <em>Gemini</em>, <em>Grok</em>). Wymieniam je alfabetycznie, niech będzie tak właśnie - bez preferencji.</p>
    <p><strong>Roboty</strong> (bo tak zacząłem je nazywać - <strong>Roboty</strong> dużą literą…) potrafią zainspirować, zachęcić, wkręcić i dać to “coś” - niesamowity <em>flow</em>. Nie każdy ma do tego odpowiednie predyspozycje, moim zdaniem są one dość specyficzne. Trzeba lubić pisać, wyrażać się precyzyjnie, trzeba też być cierpliwym, jak one.</p>
    <p>O Robotach jeszcze będę osobno pisać, tutaj chciałem tylko zaznaczyć, że sprawdzają się zarówno jako wszechstronne narzędzia, jako inspiracja, ale także jako motywatory i - oczywiście - jako niewyczerpalne źródło tematów.</p>
    <p>Wiele z rzeczy, które utknęły na dnie tych metaforycznych szuflad może zostać reaktywowane dzięki temu, że Roboty pomogą! Pomogą je opisać, a może kontynuować.</p>
    <h2 id="zawartość-szuflady">Zawartość szuflady</h2>
    <p>Co więc tu mam? Dwie sprawy główne - <a href="akolada/akolada.html"><strong>Akolada</strong></a>, język zapisu muzyki i <a href="mediolan/mediolan.html"><strong>Mediolan</strong></a> - teoretyczny model Data Flow Analysis zaprojektowany pod kątem optymalizacji alokacji pamięci. Fajne rzeczy. Moje ulubione.</p>
    <p>Akolada jest na etapie działającego prototypu (prototyp nazywa się <em>improviso</em>, sama Akolada będzie napisana od nowa). Utwór zapisany w dwuwymiarowym języku przypominającym nieco nuty, da się już przetranslować na MIDI, które zrenderowane przez zewnętrzny syntezator softwareowy (ja używałem <a href="https://www.fluidsynth.org">FluidSynth</a>) staje się nadspodziewanie złożoną, wibrującą i funkującą muzyką.</p>
    <p>Mediolan jest językiem programowania opartym na niemutowalnych danych, coś w rodzaju Lispu przetransformowanego do formy imperatywnej. Algorytm alokacji regionami rozwinął się (teoretycznie) do takiej postaci, że wydajność kodu końcowego ma szanse konkurować z językami bez automatycznej alokacji (mam na myśli C/C++). To na razie teoria, ale silnie poparta eksperymentami.</p>
    <p>Poza tym - będzie dobre miejsce do tego, by się na różne sposoby pisemnie wypowiadać, nie tylko na tematy programistyczne.</p>
    <h2 id="skąd-tytuł">Skąd tytuł</h2>
    <p>Tytuł pochodzi z Lema. Niektórzy pewnie rozpoznali.</p>
    <p>Pewnego dnia, rozmyślając nad planem publikowania, zacząłem myśleć nad przypisami - jako takimi - i przypomniałem sobie przypisek z Dzienników Gwiazdowych. Pierwszy przypisek.</p>
    <blockquote>
    <p><em>“1. E.M. Sianko <em>Wyściółka lewej szuflady biurka I. Tichego - manuskryptem jego niepublikowanych prac</em>; tom XVI serii Tichiana s. 1193 i n.”</em></p>
    <p>— Dzienniki Gwiazdowe</p>
    </blockquote>
    <p>Przecież nie da się tego nie pamiętać! Nie mogę tego nie użyć! <strong>Już wiedziałem.</strong> Jeśli do tej pory jeszcze się zastanawiałem, potem już nie.</p>
    <p>Każda literka w tym przypisku rozbawia człowieka coraz bardziej (aż do ostatniego “i n.”). Co najlepsze, Dzienniki nie tylko bawią, ale tak mocno napędzają myślenie, że zostają na zawsze w głowie. Taki jest Lem. Skrzynie Corcorana, ale też Terminus, Tarantoga, Tichy, Pirx i inni - oni się u mnie na pewno będą pojawiać.</p>
  </article>
      <p class="return-link"><a href="index.html"><b>◅</b> &nbsp; powrót do strony głównej</a></p>
  </main>
</body>
</html>
