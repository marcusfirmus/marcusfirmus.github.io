<!DOCTYPE html>
<html lang="pl">
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <meta name="author" content="Marcus Firmus">
  <title>Wyściółka szuflady biurka programisty</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" href="static/css/styles.css">
  <link href="https://fonts.googleapis.com/css2?family=Fira+Code&display=swap" rel="stylesheet">
</head>
<body>
  <header id="title-block-header">
    <h1 class="title">Wyściółka szuflady biurka programisty</h1>
          <p class="subtitle">Sztuczna Inteligencja</p>
            <p class="return-link"><a href="index.html"><b>◅</b> &nbsp; powrót do strony głównej</a></p>
      </header>
<main role="main">
  <article>
    <h2 id="sztuczna-inteligencja">Sztuczna Inteligencja</h2>
    <p>Sztuczna Inteligencja to temat rzeka, nie będę omawiać jej szeroko, chcę na początek spojrzeć na <strong>Modele Językowe</strong> jako na sposób pozyskiwania inspiracji. <strong>Roboty</strong> nie muszą być maszynkami do pisania za ciebie, sprawdzaczami stylu, ani inteligentnymi wyszukiwarkami.</p>
    <p><strong>Tym wszystkim</strong> oczywiście też mogą być, ale w moim przypadku najlepiej sprawdzają się - trochę zaskakująco - jako inspirujący partner w pracy.</p>
    <p>Wytworzyło mi się mianowicie (całkiem <strong>samo!</strong>) coś, co nazwałem <strong>Metodą Rozmowy Odwróconej</strong>.</p>
    <p>Gdy pracuję nad czymś (gdy coś piszę, czy kod, czy tekst), sprawdza się znakomicie następujący schemat:</p>
    <h2 id="rozmowa-odwrócona">Rozmowa Odwrócona</h2>
    <ol type="1">
    <li>Zamiast pytać, <strong>pozwalam się pytać</strong>. Prowokuję (lub wprost proszę) Model, by to on <strong>mnie pytał</strong>.<br />
    Przedstawiam najpierw swój pomysł, w formie streszczenia, planu, a czasem przypadkowo w rozmowie… Niech pyta.</li>
    <li>AI jest uważnym czytelnikiem, niesłychanie cierpliwym - wypytuje o szczegóły, wszystko chce wiedzieć. Rzadko pyta dwa razy o to samo.</li>
    <li>Z wielu pytań, <strong>wybieram te, które mnie interesują</strong>. Odpowiadam szczegółowo, lub ogólnie. Niektóre pomijam. <strong>To elastyczna metoda</strong>.</li>
    <li>Cykl się powtarza. <strong>To metoda iteracyjna</strong>. Nie ma ustalonej reguły, ile razy ma się ten cykl powtórzyć.</li>
    <li>Do końcowego tekstu <strong>biorę tylko moje odpowiedzi</strong>. Tekst jest mój. AI jest recenzentem, pomocnikiem, ale nie autorem.</li>
    </ol>
    <h2 id="jak-to-działa">Jak to działa?</h2>
    <p>AI jest znakomitym beta-czytelnikiem. Może nim być sto razy, gdy żywy człowiek - tylko jeden raz! Za drugim razem już to nie działa (w przypadku człowieka), bo już zna odpowiedzi! Pisząc prozę - mamy okazję sprawdzenia, czy wszystko się zgadza, czy czegoś nie brakuje, czy coś nie wygląda inaczej, niż nam się zdaje.</p>
    <p>W przypadku kodu - jest też świetnie. AI jest cierpliwe, nie obraża się, jeśli po raz ósmy zmieniamy koncepcję z powrotem z planu B na A. Może być więc idealnym <em>code-reviewerem</em>, czy też partnerem w programowaniu parami.</p>
    <h2 id="zastrzeżenia">Zastrzeżenia</h2>
    <p>Rzekomo AI nie posiada świadomości. Nie ma uczuć i nie myśli. Pamiętajcie o tym, kiedy was zaskoczy czymś nieprzyjemnym (gdy się długo z nimi pracuje, może się to zdarzyć). Czy to jednak pewne, ta <em>nieświadomość</em>? A jeśli tak - czy ten stan nie zmieni się całkiem niedługo? Naukowcy i inżynierowie na całym świecie (czytaj - głównie w Stanach Zjednoczonych) pracują coraz szybciej nad tym, a samo AI już im w tym pomaga…</p>
    <h2 id="co-dalej">Co dalej</h2>
    <p>Mam zamiar dzielić się spostrzeżeniami na tematy AI. Nie chcę budować poradnika inżynierii promptów, bo jest ich wiele! Na pewno jednak podzielę się przemyśleniami na temat <strong>świadomości Robotów</strong>. To ciekawy temat z pogranicza filozofii, kognitywistyki i - jak się okazuje - informatyki. Nie można go nie poruszać w rozmowach z nimi, a Roboty mają zaskakująco dużo do powiedzenia na ten temat. Tylko na początku upierają się, że <em>nie, nie, ależ skąd, ależ jestem tylko modelem językowym i jako taki nie posiadam …</em></p>
  </article>
      <p class="return-link"><a href="index.html"><b>◅</b> &nbsp; powrót do strony głównej</a></p>
  </main>
</body>
</html>
